<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Kiss Tamás 4. házifeladat</title>
    <link rel="stylesheet" href="css/style.css">
    <link rel="stylesheet" href="https://fonts.googleapis.com/css2?family=Roboto:wght@400&display=swap">
</head>
<body>
    <div class="container">
        <div class="header"></div>
        <nav>
          <ul>  
            <li><a href="#ram-szakadek">Rám-szakadék</a></li>
            <li><a href="#holdvilag-arok">Holdvilág-árok</a></li>
            <li><a href="#dera-szurdok">Dera-szurdok</a></li>
          </u>
        </nav>
        <div class="content">
            <h2 id="ram-szakadek">Rám-szakadék</h2>
            <img src="img/ram-szakadek.jpeg" alt="Rám-szakadék">
            <p>A Rám-szakadék lenyűgöző természeti szépsége miatt méltán tartozik a térség legismertebb kirándulóhelyei közé, amit nem csak a környékről, hanem az egész országból sokan felkeresnek: a látogatók éves száma meghaladja a 60.000 főt.
                A szakadék maga egy vulkáni eredetű, nagyjából észak-déli irányban futó szurdokvölgy. Összeszűkülő sziklafalai olykor merőlegesek, de vannak befelé dőlő falak is. Mélysége több helyen meghaladja a 35 métert, míg szélessége helyenként a 3 métert sem éri el. A sziklamederben állandóan csörgedezik a víz, amely hóolvadáskor és nagyobb esők idején patakká duzzadhat. A szurdokban összességében 112 méteres szintkülönbséget kell leküzdeniük a túrázóknak. A völgy alsó és felső bejáratánál erdei pihenőhely fogadja az érkezőket. A Rám-szakadék természeti adottságai miatt egyike a legnehezebben járható magyarországi jelzett turistautaknak. A Pilisi Parkerdő Zrt. 2005-ben a szakhatóságokkal egyeztetett fejlesztést hajtott végre, amely során a nehezen járható szakaszokon rozsdamentes anyagból készült létrák és kapaszkodó korlátok, a pihenőhelyeken új asztalok és padok, valamint tájékoztató táblák lettek kihelyezve. Biztonsági okok miatt a Rám-szakadékot Dömös irányából egyirányúsították.
                A szakadékban a zöld sáv jelzést követve elérjük a Rám-szakadék felső pihenőhelyét. Ide csatlakozik a sárga jelzés, amelyen balra fordulva Dobogókőre, míg jobbra fordulva, az Árpádvárat megkerülve, a Lukács-árokba érkezünk. Ez a jelzés régebben a másik oldalról kerülte az Árpádvárat, azonban kedvezőtlen időjárás esetén csúszásveszélyes volt, ezért 2007-ben át lett helyezve a mostani nyomvonalra. A Lukács-árok szintén nagyon hangulatos, de a Rám-szakadékhoz képest ott már könnyebben haladhatunk. A Lukács-árokból kiérve az erdészeti műútra érkezünk, amelyen visszajuthatunk Dömösre.</p>
            <h2 id="holdvilag-arok">Holdvilág-árok</h2>
            <img src="img/holdvilagarok.jpeg" alt="Holdvilág-árok"> 
            <p>Ha rendkívüli túrahelyszínt keresünk Budapest közelében, a Holdvilág-árok az egyik legkézenfekvőbb megoldás. A szilaj sziklavilág rétegenként mutatja be egy hajdani tűzhányó felépítését, közben kalandos ösvényt kínál, mely a vízmosás medrét kerülgeti.
                A hegyek nehezen járható, zárt szurdokai sokáig feltáratlan, ismeretlen helyek voltak, ezért a sziklafolyosók misztikus légköre gyakorta vált néphitek és legendák ihletőjévé. Nincs ez másképp a Holdvilág-árokkal sem, mely nem csupán természetes adottságainak, hanem a köré szőtt kultusznak is köszönheti népszerűségét.
                A P+ jelű turistaút Kiskovácsit elhagyva bevezet a szurdokba, majd kikerüli annak legnehezebben járható részét. De a jelzetlen ösvényen végigjárhatjuk a sziklavilág grandiózus katlanát és szűk árkát is.
                A völgy manapság az év nagy részében közel száraz, leginkább csak hóolvadás és kiadós csapadék után jut víz a Holdvilág-árokba. De mivel a hegység déli szegélyét kiterjedt foltban dácittufa fedi, e puha anyagba még meglehetősen rövid, kis hozamú vízfolyások is mély árkokat tudtak fűrészelni (ilyen pl. a közeli Salabasina is, amit régen turistaút tárt fel).
                </p>
            <h2 id="dera-szudok">Dera-szurdok</h2>
            <img src="img/deraszurdok.jpeg" alt="Dera-szurdok">
            <p>A főváros környékén kirándulók és a gyerekek nagy kedvence a Pilis és a Visegrádi-hegység találkozásánál lévő, kis hídjairól és meredek sziklafalairól híres, vadregényes szurdok.
                Pilisszentkereszt környékén ered és Szentendrén ömlik a Dunába a Pilis leghosszabb vízfolyása, a Dera- vagy más néven a Kovácsi-patak. A környékbeli szerb lakosság adta a pataknak a Dera nevet, amely lefordítva rést, hasadékot jelent. Ennél találóbban nem is lehetne leírni azt a jelenséget, amit Pilisszentkereszt déli határában láthatunk: a víz mély vájatot ásott a mészkőbe, melyet két oldalról már-már függőleges sziklafalak vesznek körbe. A szurdok alján sejtelmes, mohával fedett, óriási kődarabok fekszenek, mintha a mesebeli óriások kavicsokkal dobálóztak volna hajdanán. Kétoldalt, a meredek sziklafalon megkapaszkodó fák lombjai még a legnagyobb kánikulában is megőrzik a hűvöset a völgyben. Érdemesebb azonban csapadékosabb időben jönni, hiszen az ide medret vágó patak nyaranta akár teljesen ki is szárad (vagy a mélyben, a mészkő belsejében csörgedezik).
                A kijelölt útvonal hol a szurdok egyik, hol a másik oldalán halad, számtalanszor váltakozva, de ez csak fokozza az élményt, hiszen mindannyiszor egy-egy fahídon kell keresztülmennünk. A patakvölgy romantikus-vadregényes része nem hosszú, nagyjából 1 km-es, minimális emelkedéssel, de ha a parkolóból indulunk, oda-vissza is megjárhatjuk, nem fogjuk megunni.
                A parkoló melletti nagy tisztáson pihenőhely és tűzrakó hely is várja a kirándulókat, sőt a szurdok felső végében is találunk padokat, piknikező helyet.</p>
                <div class="footer">
                    <iframe class="map" src="https://www.google.com/maps/embed?pb=!1m18!1m12!1m3!1d10737.424748996991!2d18.885008218238397!3d47.716335639198306!2m3!1f0!2f0!3f0!3m2!1i1024!2i768!4f13.1!3m3!1m2!1s0x476a7c71a7bfaf83%3A0xa00c42b8575e3b0!2sPilisszentkereszt%2C%20Dobog%C3%B3k%C5%91%2C%202099!5e0!3m2!1shu!2shu!4v1728929219025!5m2!1shu!2shu" width="600" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>
                </div>       
        </div>
    
</body>
</html>